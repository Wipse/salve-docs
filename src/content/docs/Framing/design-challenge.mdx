---
title: Design Challenge
description: Het formuleren van een concrete ontwerpuitdaging op basis van onderzoeksinzichten
---

Na het formuleren van zes duidelijke [How Might We-vragen](/framing/how-might-we/), gebaseerd op inzichten
uit interviews met HR-specialisten en onboarding-experts, is het tijd om deze input
te bundelen in één overkoepelende ontwerpvraag: de Design Challenge. Waar de HMW's
elk afzonderlijk een specifieke uitdaging verwoorden, brengt de Design Challenge
deze samen tot één scherpe, richtinggevende vraag die de kern van het probleem raakt.

De Design Challenge is een soort samenvatting van het probleem en zorgt voor
de start van de conceptfase. Het is geen oplossing, maar een richtinggevende
ontwerpopdracht. Door expliciet te benoemen **voor wie het probleem geldt, waar
het speelt, wat er nodig is**, en **wat het lastig maakt**, ontstaat er een heldere,
mensgerichte ontwerpvraag die richting geeft aan het verdere ontwerpproces.

### Uitwerking

De kenmerken van de Design Challenge voor het ontwikkelen/ontwerpen van SALVE zijn ook
uitgewerkt, en hieronder op een rijtje gezet:

- **Doelgroep:** Middelgrote kantoororganisaties
- **Gebruiker:** Nieuwe medewerkers / HR / teamleiders
- **Probleem 1:** Gebrek aan structuur en gevoel van afstand
- **Probleem 2:** HR en teamleiders worden vaak vergeten
- **Type oplossing:** Persoonlijke, schaalbare, digitale ondersteuning

Zodoende zijn bovenstaande punten vertaald in de Design challenge die te wachten stond in de conceptingsfase:

:::tip[SALVE's Design Challenge]
Hoe kunnen we nieuwe medewerkers binnen middelgrote kantoororganisaties een
persoonlijke én gestructureerde onboarding bieden, zonder dat dit extra druk
legt op HR en teamleiders?
:::
