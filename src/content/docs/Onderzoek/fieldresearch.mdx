---
title: Fieldresearch
description: Onderzoek dat is gedaan bij externe partijen, voornamelijk via interviews
---

import { Tabs, TabItem } from "@astrojs/starlight/components";

Uiteraard is het ook van belang om bij experts en externe partijen informatie te verzamelen. Dit is uitgevoerd door het veld in te gaan voor fieldresearch.

### Aannames

Er zijn aannames opgesteld in samenwerking met meerdere partijen, ieder met een eigen visie op het onboardingsproces. Dit maakte het mogelijk om verschillende invalshoeken en de daarbij horende probleemstellingen in kaart te brengen.
Deze aannames zijn opgesteld door:

- **Bouwe Heida**, projectleider Green Energy bij Gasunie Groningen.
- **Mathijs Hartsuiker**, Human Resources Manager bij Skeps Internetbureau.
- **Piet Heida**, Eigenaar van Heida Accountancy.

### Interviews

Aanvullend zijn er interviews gehouden met diverse specialisten op verschillende gebieden.
De interviews zijn allemaal met verschillende doeleinden uitgevoerd.

De interviews zijn afgenomen bij:

- **Joep Cats**, Consultant Employee Experience bij [Integron](https://www.integron.nl/)
- **Lennard Kloosterman**, Eigenaar van [Aanboard](https://aanboard.nl/)
- **Maarten de Kroon**, Eigenaar van [Doorless](https://doorless.nl/)

Deze gesprekken leverden uiteenlopende, maar tegelijkertijd zeer waardevolle inzichten
op die het onderzoek verder hebben verdiept. De volledige interviews zijn te vinden in
het <a href="/documents/onderzoeksrapport.pdf" target="_blank" rel="noopener noreferrer">
onderzoeksrapport</a>, maar hieronder zijn samenvattingen van de interviews te vinden.

### Interviews Samengevat

<Tabs>
<TabItem label="Joep Cats">
In het interview met Integron is besproken dat onboarding een cruciale rol speelt binnen 
de totale _Employee Experience_. Volgens Joep Cats, consultant Employee Experience, start 
onboarding al vóór de eerste werkdag, bijvoorbeeld met een persoonlijk bericht of 
welkom-gebaar. Wanneer dit ontbreekt, voelen nieuwe medewerkers zich sneller buitengesloten 
en is de kans groter dat zij vroegtijdig vertrekken.

Daarnaast werd benadrukt dat vooral **Generatie Z** andere verwachtingen heeft dan oudere
generaties. Zij hechten meer waarde aan vrijheid, flexibiliteit en persoonlijke begeleiding.
Een gebrekkige onboarding sluit vaak niet aan bij die behoeften, waardoor juist bij jongere
medewerkers sneller ontevredenheid of verloop ontstaat.

Ook kwam naar voren dat **persoonlijk contact** de sleutel is tot succesvolle onboarding.
Efficiëntie en digitalisering kunnen nuttig zijn voor administratieve taken, maar mogen
het menselijke aspect niet vervangen. AI kan hierin ondersteunend zijn als vraagbaak
voor praktische zaken, maar de oprechte persoonlijke aandacht van leidinggevenden
blijft bepalend.

Tot slot werd het belang van een **verrassingselement en betrokkenheid** genoemd: kleine
gebaren of het direct laten meedraaien in de dagelijkse praktijk zorgen voor meer
verbondenheid en een positievere start

</TabItem>
<TabItem label="Lennard Kloosterman">
In het interview met Lennard Kloosterman (Aanboard) is besproken dat onboarding altijd draait 
om _het bieden van richting, verbinding en duidelijkheid voor nieuwe medewerkers_. Hij 
benadrukte dat onboarding **maatwerk** is: elke organisatie heeft eigen wensen en behoeften, 
waardoor standaardoplossingen vaak tekortschieten.

Een belangrijk punt dat naar voren kwam, is dat onboarding in de praktijk nog te vaak
wordt gezien als een “HR-dingetje”. Programma's worden opgezet, maar krijgen onvoldoende
draagvlak bij leidinggevenden of buddies, waardoor ze nauwelijks gebruikt worden.
Volgens Kloosterman is juist de rol van de uitvoerders cruciaal, omdat onboarding in
de kern **neerkomt op aandacht en persoonlijk contact**.

Verder werd aangegeven dat generaties verschillen in hun verwachtingen: jongere medewerkers,
zoals Gen Z, hebben meer behoefte aan begeleiding en structuur, terwijl ervaren medewerkers
sneller zelfstandig aan de slag willen. _Onboarding moet hier flexibel op inspelen_.
Ook wees hij op de waarde van offboarding: kennis en ervaring van vertrekkende medewerkers
kunnen direct worden ingezet om nieuwe collega's beter te laten starten.

Tot slot werd besproken dat AI en digitale tools nog nauwelijks geïntegreerd zijn in
onboarding. Wel ziet Kloosterman potentie in het gebruik van AI als **vraagbaak of FAQ-chatbot**,
waarmee veel standaardvragen sneller en efficiënter kunnen worden beantwoord. Daarmee kan
HR worden ontlast, zonder dat het menselijke aspect verloren gaat.

</TabItem>
<TabItem label="Maarten de Kroon">
<br/>
:::tip[To Be Continued...]
In het interview met Maarten de Kroon (Doorless) zijn inzichten gedeeld over 
onboarding en de rol van digitale ondersteuning. Dit gesprek heeft al plaatsgevonden, maar 
is op dit moment nog niet uitgeschreven of getranscribeerd. De resultaten worden daarom in 
een later stadium toegevoegd aan dit verslag.
:::
</TabItem>
</Tabs>
