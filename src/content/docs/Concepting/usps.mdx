---
title: Unique Selling Points
description: Het formuleren van de unieke waarden die het product biedt aan gebruikers
---

import { Card, Aside } from "@astrojs/starlight/components";

Vanuit het framen zijn er meerdere terugkerende punten naar voren gekomen, evenals manieren om
deze te adresseren. Deze inzichten hebben direct geleid tot het formuleren van een aantal
concrete features die in het product terug moeten komen. Deze kenmerken vormen de **Unique Selling
Points (USP's)** en dienen als uitgangspunt voor de verdere ontwikkeling van de oplossing.

### USP's van SALVE

In de conceptfase zijn er in totaal zes features bedacht voor SALVE. Deze zijn als volgt:

<br />
<span style="color: #874fff; font-size: 1.25rem;">
  **#1 - Gepersonaliseerd en gestructureerd onboardingtraject**
</span>
Een AI-gedreven preboardingtool stelt op basis van intakegegevens een
persoonlijke onboardingroute samen, zodat nieuwe medewerkers vanaf dag één
duidelijkheid hebben over hun rol, taken en verwachtingen.

- **Voor Nieuwe Medewerkers:**
  Voor nieuwe medewerkers hoeft er weinig extra informatie verzameld te worden.
  Bij de sollicitatie zijn meestal al een CV en functietitel bekend. Mocht er
  toch iets ontbreken, dan kan HR dit eenvoudig aanvullen. In de meeste gevallen
  is deze input al beschikbaar of snel aan te leveren door HR of de werkgever
  zelf.

- **Voor HR / Werkgevers:**
  In de eerste fase vraagt de tool om input vanuit HR: bestaande documenten
  (zoals PDFs, Notion-pagina's of Teams-bestanden) worden geüpload en gekoppeld
  aan functies of afdelingen. Op basis hiervan stelt de AI persoonlijke
  onboardingroutes samen. Hierdoor hoeven HR of teamleiders niet langer
  handmatig een traject aan te passen voor iedere nieuwe medewerker. Na de
  eenmalige inrichting kan de AI grotendeels zelfstandig onboarding op maat
  genereren met minimale bijsturing bij uitzonderingen of updates.

  <br />
  <br />

<span style="color: #874fff; font-size: 1.25rem;">
  **#2 - Gefaseerde informatievoorziening op maat**
</span>
Informatie wordt verspreid aangeboden via een gepersonaliseerd leerpad. AI stemt
de inhoud en timing af op functie en voorkennis, zodat medewerkers niet overspoeld
raken en beter onthouden wat relevant is.

- **Voor Nieuwe Medewerkers:**
  Nieuwe medewerkers hoeven niet langer in één keer alle handleidingen, systemen en
  processen te verwerken. In plaats daarvan krijgen zij via het platform informatie
  in fases aangeboden, afgestemd op hun functie en voorkennis. Dit maakt de start
  overzichtelijker en zorgt ervoor dat belangrijke informatie ook daadwerkelijk
  blijft hangen. Zo kan de medewerker zich stap voor stap zelfverzekerd ontwikkelen
  in de nieuwe rol.

- **Voor HR / Werkgevers:**
  Voor HR en werkgevers betekent dit dat onboarding niet langer een stortvloed aan
  documenten en instructies is, maar een gestructureerd traject. Het platform geeft
  automatisch meldingen wanneer een medewerker klaar is voor de volgende fase. HR of
  de leidinggevende kan die fase vervolgens handmatig activeren, zodat de voortgang
  zowel gecontroleerd als persoonlijk blijft.

  <br />
  <br />

<span style="color: #874fff; font-size: 1.25rem;">
  **#3 - Versterking van sociale verbondenheid bij remote werken**
</span>
Nieuwe medewerkers krijgen een zichtbaar profiel op het platform waarmee collega's
hen direct leren kennen. Dit wordt gecombineerd met suggesties voor informele contactmomenten,
zoals een digitale koffiepauze of lunch, zodat sociale integratie actief wordt gestimuleerd,
ook bij remote werken.

- **Voor Nieuwe Medewerkers:**
  Bij de start krijgt elke nieuwe medewerker een soort digitale “maak-kennis-met” pagina.
  Hierin kunnen zij zichzelf kort voorstellen met achtergrond, interesses of een leuk weetje.
  Dit profiel verschijnt op het dashboard en is zichtbaar voor collega's, zodat het eerste
  contact laagdrempelig wordt.<br />
  Daarnaast stelt de tool informele momenten (zoals een digitale koffiepauze of een
  gezamenlijke lunch) voor, waardoor er al snel fysieke 'bonding'-momenten zijn met
  nieuwe collega's.

- **Voor HR / Werkgevers:**
  Nieuwe medewerkers worden actief geholpen om verbinding te maken met hun collega's, terwijl
  er minder tijd verloren gaat aan het handmatig organiseren van sociale momenten.
  <br />
  <br />

<span style="color: #874fff; font-size: 1.25rem;">
  **#4 - Tijdsbesparing voor HR door automatisering van veelgestelde vragen**
</span>
Een AI-chatbot is 24/7 beschikbaar om standaardvragen te beantwoorden over procedures,
systemen en HR-zaken, zodat HR zich kan richten op inhoudelijke of strategische taken.

- **Voor Nieuwe Medewerkers:**
  Nieuwe medewerkers kunnen via een apart tabje op het platform vragen stellen aan een
  AI-assistent. Denk aan: “Hoe declareer ik mijn reiskostenvergoeding?” De AI geeft dan
  direct een werkgerelateerd antwoord. <br />
  Bij niet-relevante vragen zoals “Noem drie hondennamen”, reageert de chatbot neutraal,
  bijvoorbeeld met: “Daar kan ik je niet mee helpen.” <br />
  _(Could Have: er kan een tone-of-voice ingesteld worden, zodat de AI communiceert in een
  stijl die past bij het bedrijf of de gebruiker)_

- **Voor HR / Werkgevers:**
  HR en werkgevers kunnen interne documentatie zoals Notion-pagina's, Teams-bestanden,
  websites en PDF's uploaden in de tool. De AI maakt hier automatisch een overzicht van en
  gebruikt deze bronnen om vragen van medewerkers te beantwoorden. <br />
  Er moet wel rekening gehouden worden met gevoelige informatie. Kan de AI geen veilig of
  volledig antwoord geven, dan wordt de medewerker automatisch doorgestuurd naar HR of
  een leidinggevende.

  <br />
  <br />

<span style="color: #874fff; font-size: 1.25rem;">
  **#5 - Continu inzicht in effectiviteit van onboarding**
</span>
AI verzamelt automatisch feedback via check-ins, chatbotvragen en data-analyse. Op
basis hiervan worden dashboards gegenereerd met concrete verbeterpunten voor het
onboardingproces.

- **Voor Nieuwe Medewerkers:**
  Nieuwe medewerkers kunnen laagdrempelig hun ervaringen delen via korte check-ins.
  Dit geeft hen het gevoel dat hun stem gehoord wordt en dat hun input direct
  bijdraagt aan verbeteringen.

- **Voor HR / Werkgevers:**
  HR en werkgevers krijgen op vaste momenten automatisch een signaal om een kort
  feedbackgesprek met de nieuwe medewerker te voeren. Zo wordt er structureel en
  op natuurlijke momenten aandacht besteed aan de voortgang en is de borging van
  het traject verzekerd, zonder dat dit vergeten raakt in de drukte van de dag.
  <br />
  <br />

<span style="color: #874fff; font-size: 1.25rem;">
  **#6 - Duidelijke taakverdeling en aanspreekpunten**
</span>
AI koppelt nieuwe medewerkers automatisch aan collega's met vergelijkbare functies
of interesses, en stelt informele contactmomenten voor (zoals een lunch of digitaal
koffiemoment), om sociale integratie te bevorderen.

- **Voor Nieuwe Medewerkers:**
  Via een tabje in het dashboard zien nieuwe medewerkers hun directe collega's: van buddy
  tot HR en teamleider. Het overzicht toont niet alleen wie welke rol en verantwoordelijkheid
  heeft, maar ook een kort persoonlijk profiel dat door die collega zelf is ingevuld bij
  de start. Hierdoor leer je niet alleen snel wie je voor welke vragen kunt benaderen, maar
  ook wie er achter de functie schuilgaat. Dit verlaagt de drempel om contact te zoeken en
  maakt de eerste ontmoetingen menselijker en herkenbaarder.

- **Voor HR / Werkgevers:**
  Voor HR en werkgevers betekent dit dat zij alleen hoeven te controleren of het organogram
  klopt en waar nodig collega's aan de nieuwe medewerker koppelen. Het systeem houdt de
  rest automatisch actueel.
